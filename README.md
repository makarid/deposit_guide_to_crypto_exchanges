*Disclaimer: Αυτός ο οδηγός και το περιεχόμενό του έχουν καθαρά ενημερωτικό χαρακτήρα και ό,τι αναγράφεται δεν συνιστά, ούτε μπορεί να εκληφθεί ως παρότρυνση, προτροπή, προσφορά ή συμμετοχή για οποιαδήποτε τραπεζική ή επενδυτική πράξη. Ο κάθε χρήστης οφείλει να προβαίνει στην αναγκαία προσωπική έρευνα ως προς το περιεχόμενο και την εγκυρότητα του οδηγού και να δρα με δική του πρωτοβουλία, επιδεικνύοντας σε κάθε περίπτωση τη δέουσα επιμέλεια για την αναζήτηση και αξιολόγηση των πληροφοριών που αναγράφονται παρακάτω και τις μετέπειτα ενέργειές του. Ως εκ τούτου, ο χρήστης φέρει εξ ολοκλήρου την ευθύνη για τις αποφάσεις που θα λάβει με βάση τον οδηγό και τις ενέργειες στις οποίες θα προβεί.*

# Οδηγός κατάθεσης και ταυτοποίησης σε ανταλλακτήρια κρυπτονομισμάτων

**Εισαγωγή**

Ενώ μπορούμε να στείλουμε χρήματα από μια Ελληνική τράπεζα σε ένα ανταλλακτήριο κρυπτονομισμάτων κατευθείαν, χωρίς την μεσολάβηση μιας τρίτης τράπεζας εξωτερικού, είναι προτιμότερο να ακολουθηθούν οι παρακάτω διαδικασίες για να κερδίσουμε χρόνο και τραπεζικά έξοδα.

**KYC**

Το KYC (Know your Customer) είναι μια διαδικασία η οποία πρέπει να ολοκληρωθεί από τον χρήστη έτσι ώστε η εκάστοτε εταιρία να ταυτοποιήσει ότι είναι αυτός που λέει ότι είναι. Η διαδικασία αυτή είναι υποχρεωτική για να ενεργοποιηθεί ο λογαριασμός μας με όλες τις παροχές της εκάστοτε πλατφόρμας. Απαιτούνται λοιπόν τα παρακάτω έγγραφα: 

        1. φωτογραφία ταυτότητα(μπρος,πίσω),
        2. μια φωτογραφία selfie
        3. κάποιο πιστοποιητικό διεύθυνση κατοικίας. 

Για πιστοποιητικό διεύθυνσης χρησιμοποιήστε το bank statement(μηνιαία αναφορά κίνησεων της τράπεζας) το οποίο μπορούν να το εκδώσουν σε μορφή pdf ηλεκτρονικά όλες και οι δύο τράπεζες στις οποίες θα αναφερθούμε(Revolut,N26). Άρα η διαδικασία ταυτοποίησης έχει ώς εξής:

        1. Δημιουργούμε έναν τραπεζικό λογαριασμό σε μιά ή και στις δύο τράπεζες(Revolut,N26).
        2. Ταυτοποιούμε τον λογαριασμό μας στέλνοντας φωτογραφία(μπρος,πίσω) την ταυτότητά μας ή το διαβατήριο μας.(αποθηκεύουμε τις φωτογραφίες για να τις ξαναχρησιμοποιήσουμε).
        3. Βάζουμε την διεύθυνσή στην τράπεζα της επιλογής μας και αιτούμαστε να μας σταλεί η χρεωστική κάρτα που μας προσφέρουν.
        4. Αφού λάβουμε την κάρτα μας, θα μπορούμε να αιτηθούμε το μηνιαίο bank statement έτσι ώστε να το χρησιμοποιήσουμε για να ταυτοποιήσουμε την διεύθυνσή μας στα ανταλλακτήρια κρυπτονομισμάτων.
    

Ο παρακάτω οδηγός προϋποθέτει ότι έχουμε κάνει τα παρακάτω:

        1. Έχουμε τουλάχιστον έναν ταυτοποιημένο τραπεζικό λογαριασμό είτε στην Number26 ή στην Revolut.
        2. Έχουμε ήδη πιστωμένα χρήματα σε μια από τις online τράπεζες μας, τα οποία τα έχουμε πιστώσει είτε μέσω εμβάσματος(μεταφορά από το e-banking της Ελληνικής τράπεζας μας) είτε μέσω μιας Ελληνικής χρεωστικής κάρτας.
        3. Έχουμε τουλάχιστον ένα ταυτοποιημένο λογαριασμό σε ένα από τα ανταλλακτήρια κρυπτονομισμάτων Kraken,Bitstamp,Coinbase.


**1) Κατάθεση χρημάτων μέσω Ν26 στο Kraken**

Μια τράπεζα που έχει συμβατότητα με το Kraken είναι η N26. Είναι online τράπεζα με έδρα την Γερμανία. Δουλεύει ικανοποιητικά με καταθέσεις χρημάτων στο Kraken (συνήθως 1-2 εργάσιμες). Η παρακάτω διαδικασία προϋποθέτει ότι έχουμε ταυτοποιημένο τραπεζικό λογαριασμό στην Ν26 και στο ανταλλακτήριο κρυπτονομισμάτων Kraken. Παρακάτω παραθέτουμε την διαδικασία που πρέπει να ακολουθηθεί προκειμένου να γίνει κατάθεση χρημάτων στο Kraken:

        1. Πατάμε το κουμπί για μεταφορά χρημάτων που έχει η εκάστοτε τράπεζα
        2. Στο όνομα/επωνυμία παραλήπτης βάζουμε "Kraken, Payward Ltd."
        3. Στο iban βάζουμε το iban του Kraken το οποίο μπορούμε να το βρούμε μόνο μέσα από την πλατφόρμα του Kraken στο πεδίο Funding.
        4. Στο πεδίο BIC βάζουμε το BIC της τράπεζας του Kraken το οποίο και αυτό θα το βρούμε στην πλατφόρμα του Kraken στο πεδίο Funding.
        5. Στο πεδίο ποσό βάζουμε το ποσό που θέλουμε να στείλουμε
        6. Στα σχόλια βάζουμε το Reference number το οποίο και αυτό θα το βρούμε στην πλατφόρμα του Kraken στο πεδίο Funding. ΠΡΟΣΟΧΗ.Μην ξεχάσετε να βάλετε στα σχόλια το πεδίο Reference γιατί το έμβασμά σας δεν θα μπορέσουν να επιβεβαιωθεί από το Kraken.
        7. Πατάμε send και σε 1-2 εργάσιμες το πολύ τα χρήματα μας θα είναι στον Kraken λογαριασμό μας.

**2) Κατάθεση χρημάτων μέσω Revolut σε Coinbase**

Μια τράπεζα που έχει συμβατότητα με το Coinbase είναι η Revolut. Δουλεύει ικανοποιητικά με καταθέσεις/αναλήψεις χρημάτων στο Coinbase (συνήθως σε 1-2 εργάσιμες, μερικές φορές και σε λίγες ώρες). Η παρακάτω διαδικασία προϋποθέτει ότι έχουμε ταυτοποιημένο τραπεζικό λογαριασμό στην Revolut και στο ανταλλακτήριο κρυπτονομισμάτων Coinbase. Η διαδικασία που πρέπει να ακολουθηθεί είναι:

        1. Κάνουμε κατάθεση χρημάτων από τον Revolut λογαριασμό μας στο iban που βρίσκετε στον λογαριασμό μας στο Coinbase. ΠΡΟΣΟΧΗ! Μην ξεχάσετε να βάλετε στα σχόλια του εμβάσματος τον κωδικό πελάτη που έχουμε στον Coinbase λογαριασμό μας. Ο κωδικός πελάτη βρίσκεται στην καρτέλα με τα στοιχεία του iban της Coinbase την οποία θα την δούμε όταν πατήσουμε το κουμπί Deposit.
        2. Μόλις εμφανιστούν τα χρήματα στον λογαριασμό μας στην Coinnbase(1 εργάσιμη), ο τραπεζικός μας λογαριασμός έχει εγκρυθεί αυτόματα από την Coinbase για αναλήψεις.
        3. Αφού ολοκληρώσουμε τα παραπάνω βήματα, θα μπορούμε να αιτηθούμε ανάληψη από την πλατφόρμα της Coinbase προς τον τραπεζικό μας λογαριασμό στην Revolut απλά επιλέγοντας τον τραπεζικό μας λογαριασμό στην καρτέλα Withdraw που βρίσκετε στον Coinbase λογαριασμό μας.
        
**3) Κατάθεση χρημάτων μέσω Revolut σε Bitstamp**

Μια τράπεζα που έχει συμβατότητα με το Bitstamp είναι η Revolut. Στην Bitstamp μπορούμε να κάνουμε κατάθεση μέσω της Revolut χρησιμοποιώντας την κάρτα μας από Ελληνική ή ξένη τράπεζα. Η παρακάτω διαδικασία προϋποθέτει ότι έχουμε ταυτοποιημένο τραπεζικό λογαριασμό στην Revolut και στο ανταλλακτήριο κρυπτονομισμάτων Bitstamp. Η διαδικασία είναι η εξής:

        1. Ανοίγουμε το Revolut application στο κινητό μας και πατάμε το κουμπί Add Money
        2. Εισάγουμε τon 16ψήφιο αριθμό της κάρτας που έχουμε στον Ελληνικό τραπεζικό λογαριασμό μας(ή οποιαδήποτε άλλη κάρτα έχουμε χρήματα και θέλουμε να τα στείλουμε στον λογαριασμό μας στην Revolut),τον CVC κωδικό και την διεύθυνση κατοικίας μας(για να εκδοθέι η απόδειξη). ΠΡΟΣΟΧΗ ο ταχυδρομικός κώδικας που θα βάλουμε πρέπει να είναι ίδιος με τον ταχυδρομικό κώδικα που έχουμε δηλώσει όταν κάναμε ταυτοποίηση. Επίσης μπορείτε να χρησιμοποιήσετε ΜΟΝΟ κάρτα με το δικό σας όνομα, όχι κάρτα άλλου ατόμου.
        3. Αφού εισάγουμε τα παραπάνω η κάρτα μας θα χει αποθηκευτεί με επιτυχία στο Revolut application. Στην συνέχεια επιλέγουμε το ποσό που θέλουμε να κάνουμε κατάθεση και πατάμε το κουμπί top up. Θα δούμε τα χρήματα μας κατευθείαν στον Revolut λογαριασμό μας!
        4. Πηγαίνουμε στην ιστοσελίδα του Bitstamp κάνουμε σύνδεση και πηγαίνουμε στην καρτέλα κατάθεσης.
        5. Εισάγουμε τον 16ψήφιο κωδικό της Revolut κάρτας μας,τον CVC κωδικό, το ποσό και πατάμε κατάθεση. Μέσα σε λίγα δευτερόλεπτα θα έχει πιστωθεί το ποσό που έχουμε επιλέξει στον Bitstamp λογαριασμό μας.
        6. Τέλος για περισσότερη ασφάλεια αφαιρούμε τον αριθμό της κάρτας που αποθηκεύσαμε στον Revolut λογαριασμό μας.
        
        
Αφού έχουμε κάνει κατάθεση χρημάτων σε ένα από τα παραπάνω ανταλλακτήρια κρυπτονομισμάτων, το μόνο που έχουμε να κάνουμε είναι να αγοράσουμε κρυπτονομίσματα και μετά να τα μεταφέρουμε στο wallet μας.
