*Disclaimer: Αυτός ο οδηγός και το περιεχόμενό του έχουν καθαρά ενημερωτικό χαρακτήρα και ό,τι αναγράφεται δεν συνιστά, ούτε μπορεί να εκληφθεί ως παρότρυνση, προτροπή, προσφορά ή συμμετοχή για οποιαδήποτε τραπεζική ή επενδυτική πράξη. Ο κάθε χρήστης οφείλει να προβαίνει στην αναγκαία προσωπική έρευνα ως προς το περιεχόμενο και την εγκυρότητα του οδηγού και να δρα με δική του πρωτοβουλία, επιδεικνύοντας σε κάθε περίπτωση τη δέουσα επιμέλεια για την αναζήτηση και αξιολόγηση των πληροφοριών που αναγράφονται παρακάτω και τις μετέπειτα ενέργειές του. Ως εκ τούτου, ο χρήστης φέρει εξ ολοκλήρου την ευθύνη για τις αποφάσεις που θα λάβει με βάση τον οδηγό και τις ενέργειες στις οποίες θα προβεί.*

# Οδηγός κατάθεσης και ταυτοποίησης σε ανταλλακτήρια κρυπτονομισμάτων

**Εισαγωγή**

Ενώ μπορούμε να στείλουμε χρήματα από μια Ελληνική τράπεζα σε ένα ανταλλακτήριο κρυπτονομισμάτων κατευθείαν, χωρίς την μεσολάβηση μιας τρίτης τράπεζας εξωτερικού, είναι προτιμότερο να ακολουθηθούν οι παρακάτω διαδικασίες για να κερδίσουμε χρόνο και τραπεζικά έξοδα.

**KYC**

Το KYC (Know your Customer) είναι η διαδικασία με την οποία η τράπεζα προβαινει σε ταυτοποίηση στοιχείων βάσει κείμενης νομοθεσίας. Η διαδικασία είναι υποχρεωτική προκειμένου να υπάρξει πλήρης ενεργοποίηση του λογαριασμού.
Τα απαιτούμενα έγγραφα συνήθως είναι:
        1. φωτογραφία ταυτότητας(εμπρόσθια και οπίσθια),
        2. μια φωτογραφία- αυτοπορτραίτο (selfie στα αγγλικά)
        3. αποδεικτικό διεύθυνσης κατοικίας. 

Ως αποδεικτικό διεύθυνσης κατοικίας μπορούμε να προσκομίσουμε τη μηνιαία αναφορά κίνησεων της τράπεζας (bank statement), το οποίο εκδίδουν σε ηλεκτρονική μορφή pdf όλες οι τράπεζες στις οποίες θα αναφερθούμε (Revolut, N26). 
Συνεπώς, η διαδικασία ταυτοποίησης έχει, κατά την προσωπική μας αποψη, την κάτωθι δομή:
        1. Δημιουργία τραπεζικού λογαριασμού στη Revolut ή την N26.
        2. Ταυτοποίηση στοιχείων που έχουμε κοινοποιήσει αποστέλοντας εμπρόσθια και οπίσθια φωτογραφία την ταυτότητά μας ή το διαβατήριο μας.(χρήσιμο είναι να αποθηκευθούν οι φωτογραφίες για να επαναχρησιμοποιηθούν).
        3. Κοινοποίηση της διεύθυνσής μας στην τράπεζα προκειμένου να σταλεί χρεωστική κάρτα.
        4. Με την απόκτηση της τελευταίας, προβαίνουμε σε αίτηση της μηνια baίας αναφοράς κινήσεων τράπεζας (bank statement), ώστε να αξιοποιηθεί η ταυτοποίηση της διεύθυνσή μας στα ανταλλακτήρια κρυπτονομισμάτων.
    
Ο παραπάνω οδηγός προϋποθέτει ότι έχουμε κάνει τα παρακάτω:
        1. Διαθέτουμε τουλάχιστον έναν ταυτοποιημένο τραπεζικό λογαριασμό είτε στην “Number26” είτε στην “Revolut”.
        2. Διαθέτουμε πιστωμένο ποσό χρημάτων σε μια από τις προαναφερθείσες διαδικτυακές τράπεζες, είτε μέσω εμβάσματος (μεταφορά από το e-banking Ελληνικής Τράπεζας), είτε μέσω Ελληνικής χρεωστικής κάρτας.
        3.Διαθέτουμε τουλάχιστον έναν ταυτοποιημένο λογαριασμό σε ένα από τα ανταλλακτήρια κρυπτονομισμάτων Kraken, Bitstamp ή Coinbase.

**1) Κατάθεση χρημάτων μέσω Ν26 στο Kraken**

Μια τράπεζα συμβατή με το  ανταλλακτήριο “Kraken” είναι η “N26”, διαδικτυακή τράπεζα, η οποία εδρεύει στην Γερμανία. Ανταποκρίνεται ικανοποιητικά όσον αφορά τις καταθέσεις  και αναλήψεις χρημάτων στο ανταλλακτήριο “Kraken” (μέσος όρος επιβεβαίωσης εμβάσματος: 2 εργάσιμες). Η παρακάτω διαδικασία προϋποθέτει ταυτοποιημένο τραπεζικό λογαριασμό στην “Ν26” και στο ανταλλακτήριο κρυπτονομισμάτων “Kraken”.

Παρακάτω εκτείνεται η διαδικασία για την επιτυχή κατάθεση χρημάτων στο ανταλλακτήριο “Kraken”:
        1. Ανατρέχουμε στην επιλογή μεταφοράς χρημάτων που διαθέτει η εκάστοτε τράπεζα στην πλατφόρμα της.
        2. Στο πεδίο “όνομα/επωνυμία παραλήπτη” καταγράφουμε "Kraken, Payward Ltd."
        3. Στο πεδίο “iban” καταγράφουμε το iban του “Kraken”, για την εύρεση του οποίου ανατρέχουμε στην πλατφόρμα του “Kraken” στο πεδίο “Funding”.
        4. Στο πεδίο “BIC” καταγράφουμε το “BIC” της τράπεζας του “Kraken”, για την εύρεση του οποίου ανατρέχουμε στην πλατφόρμα του “Kraken” στο πεδίο “Funding”.
        5. Στο πεδίο “ποσό” καταγράφουμε το επιθυμητό ποσό προς αποστολή.
        6. Στο πεδίο “σχόλια” καταγράφουμε το “Reference number” για την εύρεση του οποίου ανατρέχουμε στην πλατφόρμα του “Kraken” στο πεδίο “Funding”.Επισήμανση: Χωρίς την αναγραφή του “Reference Number” στο πεδίο “σχόλια”, το έμβασμα σας στην τράπεζα “N26” θα κριθεί ανεπιβεβαίωτο.
        7. Αποστέλλουμε τα χρήματα και εντός 2 ημερών το έμβασμα είναι ορατό στον “Kraken” λογαριασμό μας.

**2) Κατάθεση χρημάτων μέσω Revolut σε Coinbase**

Μια τράπεζα συμβατή με το ανταλλακτήριο “Coinbase” είναι η “Revolut”. Δουλεύει ικανοποιητικά με καταθέσεις/αναλήψεις χρημάτων στο Coinbase (συνήθως σε 1-2 εργάσιμες, μερικές φορές και σε λίγες ώρες). Η παρακάτω διαδικασία προϋποθέτει ότι έχουμε ταυτοποιημένο τραπεζικό λογαριασμό στην Revolut και στο ανταλλακτήριο κρυπτονομισμάτων Coinbase. 
Η διαδικασία που πρέπει να ακολουθηθεί είναι:
        1. Ανατρέχουμε στην επιλογή μεταφοράς χρημάτων που διαθέτει η εκάστοτε τράπεζα στην πλατφόρμα της.
        2. Στο πεδίο “iban” καταγράφουμε το iban του “Coinbase”, για την εύρεση του οποίου ανατρέχουμε στην πλατφόρμα του “Coinbase”.
        3. Στο πεδίο “ποσό” καταγράφουμε το επιθυμητό ποσό προς αποστολή.
        4. Στο πεδίο “σχόλια” καταγράφουμε τον κωδικό πελάτη για την εύρεση του οποίου ανατρέχουμε στον προσωπικό λογαριασμό μας στο ανταλλακτήριο “Coinbase” και , πιο συγκεκριμένα” στην καρτέλα με τα τραπεζικά στοιχεία τou “Coinbase”, στην επιλογή “Deposit”.
  Επισήμανση: Χωρίς την αναγραφή του κωδικού πελάτη στο πεδίο “σχόλια”, το έμβασμα σας στην τράπεζα “Revolut” θα κριθεί ανεπιβεβαίωτο.
        5. Αποστέλλουμε τα χρήματα και εντός 2 ημερών, κατά τη συνήθη πρακτική, το έμβασμα είναι ορατό στον “Kraken” λογαριασμό μας.
        6. Με την ολοκλήρωση των παραπάνω βημάτων, είναι δυνατό να αιτηθούμε ανάληψη από την πλατφόρμα της Coinbase προς τον τραπεζικό μας λογαριασμό στην τράπεζα “Revolut”, επιλέγοντας τον τραπεζικό μας λογαριασμό στην επιλογή “Withdraw” που εντοπίζεται στον “Coinbase” λογαριασμό μας.

**3) Κατάθεση χρημάτων μέσω Revolut σε Bitstamp**

Μια τράπεζα συμβατή με το Bitstamp είναι η Revolut. Στην Bitstamp είναι δυνατή η κατάθεση χρημάτων, μέσω της Revolut, χρησιμοποιώντας την κάρτα μας από Ελληνική ή ξένη τράπεζα. Η παρακάτω διαδικασία προϋποθέτει ότι διαθέτουμε ταυτοποιημένο τραπεζικό λογαριασμό στην “Revolut” και στο ανταλλακτήριο κρυπτονομισμάτων “Bitstamp.” Η διαδικασία που πρέπει να ακολουθηθεί είναι η εξής:
        1. Ανοίγουμε την εφαρμογή της “Revolut” στο κινητό μας 
        2. Ανατρέχουμε στην επιλογή “Add Money”
        3. Εισάγουμε τon δεκαεξαψήφιο αριθμό της κάρτας που έχουμε στον Ελληνικό τραπεζικό λογαριασμό μας(ή οποιασδήποτε άλλης κάρτας στην οποία διαθέτουμε πιστωμένα ποσά),τον “CVC κωδικό” και την διεύθυνση κατοικίας μα ώστε να είναι δυνατή η έκδοση απόδειξης.
 Επισήμανση: ο ταχυδρομικός κώδικας που δηλώνουμε πρέπει να ταυτίζεται με τον ταχυδρομικό κώδικα που κοινοποιήθηκε κατά τη διάρκεια της ταυτοποίησης. Επίσης μπορείτε να χρησιμοποιήσετε ΜΟΝΟ κάρτα με το δικό σας όνομα, όχι κάρτα άλλου ατόμου.
        4. Με την εισαγωγή των παραπάνω, η κάρτα μας θα έχει αποθηκευτεί με επιτυχία στην εφαρμογή της “Revolut”.
        5. Eπιλέγουμε το επιθυμητό ποσό προς κατάθεση και ανατρέχουμε στην επιλογή “top up”.
        6. Με την ολοκλήρωση των προηγούμενων βημάτων, τα χρήματα πιστώνονται αυτομάτως στον λογαριασμό μας στη “Revolut”.
        7. Aνατρέχουμε στην ιστοσελίδα του “Bitstamp”, συνδεόμαστε στον προσωπικό μας λογαρισμό και επιλέγουμε την καρτέλα κατάθεσης.
        8. Εισάγουμε τον δεκαεξαψήφιο κωδικό της “Revolut” κάρτας μας,τον “CVC” κωδικό, το επιθυμητό ποσό κατάθεσης και επιλέγουμε το πεδίο “κατάθεση”.  Το ποσό έχει πιστωθεί αυτομάτως και άμεσα.
        9. Για λόγους ασφαλείας, μπορεί κανείς να αφαιρέσει τον αριθμό της κάρτας που αποθηκεύσαμε στον “Revolut” λογαριασμό μας.

Με την κατάθεση χρημάτων σε ένα από τα παραπάνω ανταλλακτήρια κρυπτονομισμάτων, απομένει η αγοράκρυπτονομισμάτων και μετά να τα μεταφέρουμε στο ηλεκτρονικό πορτοφόλι μας.
